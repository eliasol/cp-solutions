<b>Una soluzione</b> $O(N^2)$<br /><br />
Per prima cosa possiamo ordinare i piatti in base all'ordine di arrivo, e poi tenere un vettore grande N, il cui valore alla posizione i indica quanto possiamo mangiare al massimo, se l'ultimo piatto preso è l'i-esimo. Osserviamo che per calcolare il valore in posizione i, possiamo servirci esclusivamente dei valori in posizione j < i, in quanto non è possibile mangiare un piatto in posizione minore dopo uno in posizione maggiore, dal momento che sono ordinati per arrivo. Quindi per ogni posizione j < i, vediamo se possiamo mangiare il piatto i-esimo dopo il j-esimo (il secondo potrebbe finire troppo tardi), fra tutti quelli che possiamo mangiare, teniamo il massimo e gli aggiungiamo il valore del piatto i-esimo, chiaramente anche mangiare solo il piatto i-esimo è una possibilità da considerare. La risposta al problema è il massimo fra i valori di questo vettore.<br />
Questa soluzione ha complessità $O(N^2)$, in quanto per ogni indice ricontrolliamo tutti i precedenti, ed è troppo lenta quando N = $10^5$.<br /><br />
<b>Una soluzione</b> $O(N\ log\ N)$<br /><br />
Dalla soluzione precedente notiamo che non abbiamo un modo migliore che controllare tutte le posizioni precedenti, in quanto ogni piatto precedente potrebbe potenzialmente sforare con la durata oppure no, ma senza un criterio specifico. Se però invece che ordinare i piatti in base all'arrivo, calcoliamo i tempi di fine e li ordiniamo in base a quelli, notiamo prima di tutto che per calcolare il valore i-esimo sono ancora sufficienti i valori in posizione j con j < i, perché se il piatto i-esimo è l'ultimo che mangiamo, non è possibile mangiarlo dopo uno che finisce più tardi di lui. Però questo ordinamento ha un grosso vantaggio rispetto al precedente: dal momento che possiamo mangiare solo piatti che hanno la fine minore di un certo valore, e che i piatti sono ordinati per fine, allora esiste un punto in cui dividere questo segmento tale che possiamo mangiare tutti i piatti prima di lui, ma non possiamo mangiare nessuno dei piatti dopo di lui. Possiamo trovare questo punto di divisione con una ricerca binaria e mano a mano che popoliamo il vettore della dp, possiamo tenere un altro vettore che in posizione i contiene il massimo dei valori nell'intervallo [0,i], che possiamo aggiornare in tempo costante con la seguente formula m[i] = max(m[i-1],dp[i]).<br />
Questa soluzione ha complessità $O(N\ log\ N)$ e prende il punteggio pieno.
